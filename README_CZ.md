![0.91" OLED modul](https://github.com/LaskaKit/OLED-0_91inch-I2C/blob/main/img/laskakit-oled-displej-128x32-0-91--i--c-2.jpg)

# LaskaKit OLED 0.91" displej s uŠUP 

Displej 0.91" je tady. A hned ve třech dostupných barvách - modrá, žlutá a bílá a to s rozlišením 128x32px. Displej samotný navíc obsahuje komunitě velmi dobře známý driver SSD1306.
Zajímavá je ale spíš deska samotná - má dva průchozí uŠup konektory, displej tak připojíš jak k řídící jednotce - třeba [Meteo Mini](https://www.laskakit.cz/laskakit-meteo-mini/?variantId=10473), [Air board](https://www.laskakit.cz/laskakit-airboard-8266-deska-pro-mereni-kvality-vzduchu/), [ESP32-C3-LPkit](https://www.laskakit.cz/laskkit-esp-12-board/?variantId=10485). Takových desek ale máme mnohem víc a s různými typy mikrokontrolérů.

A nadruhou stranu připojíš čidla - třeba čidlo [SCD41 pro měření CO2, teploty a vlhkosti vzduchu](https://www.laskakit.cz/laskakit-scd41-senzor-co2--teploty-a-vlhkosti-vzduchu/), čidla SHT41 [teploty a vlhkosti vzduchu](https://www.laskakit.cz/laskakit-sht40-senzor-teploty-a-vlhkosti-vzduchu/) a [čidla tlaku, teploty a vlhkosti vzduchu BME280](https://www.laskakit.cz/arduino-senzor-tlaku--teploty-a-vlhkosti-bme280/), [RTC Hodiny reálného času](https://www.laskakit.cz/laskakit-ds3231-orig--rtc-hodiny-realneho-casu/) s DS3231. A to je jen pár dostupných senzorů, mrkni na náš e-shop, je jich tam hóóódně moc dalších :-) 

uŠup je kompatibilní s SparkFun Qwiic a Adafruit STEMMA.

Pokud to chceš připojit k jiné desce, lze samozřejmě zapájet hřebínek a propojit klasickými dupont kabely. 

Zpátky k OLED modulu. Takže uhlopříčka displeje je 0.91", rozlišení 128x32px. Po stranách má dva montážní otvory, díky nim bude displej držet přesně tam, kde má. Pokud ti překáží, stačí je uříznout.
Modul má i vlastní pull-up rezistory pro I2C sběrnici. Ty jsou ve výchozím stavu připojené. Pokud je chceš odpojit, stačí proškrábnout cestu u pájecího mostu. 

Vzorové kódy najdeš tady na githubu https://github.com/LaskaKit/OLED-0_91inch-I2C/tree/main/SW

## K zakoupení na https://www.laskakit.cz/laskakit-oled-displej-128x32-0-91--i--c/?variantId=14247
